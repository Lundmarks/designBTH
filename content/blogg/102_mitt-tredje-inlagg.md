---
author: OL
category:
    - linköping
    - dagens bild
    - lördag
published: "2019-12-07"
---
Lördagen den sjunde December
==================================

Dag tre i Linköping, och idag har jag en "review" om kanske Linköpings mysigaste gator!

<!--more-->

Självklart så är det Gamla Linköping jag pratar om. Kullerstensgator, små torg och gamla butiker som säljer allt ifrån små smidda metallskulpturer till lakritsbitar.

<figure class="figure right">
    <img src="cimage/img.php?src=linkoping-3.jpg&q=90" alt="Linköping Centralpalatset">
    <figcaption>
        <p>Torg i Gamla Linköping</p>
    </figcaption>
</figure>

Gamla Linköping {#gamla-linkoping}
-----------------------------------

Idag tog jag en gångtur över till Gamla Linköping, som ligger lite utanför innerstaden. Det är ett supermysigt litet krypin kan man nästan säga, med små butiker och affärer tillsammans med supermysiga fik och bakgårdar. Det är verkligen en "change of pace" ifrån stadsmullret, samtidigt som det är som att ta ett steg bakåt i tiden till när detta var centrum.

<br>

<figure class="figure right w50">
    <img src="cimage/img.php?src=linkoping-3.jpg&width=300&crop-to-fit&area=25,40,25,10&q=90" alt="Linköping Centralpalatset">
    <figcaption>
        <p>Butiker</p>
    </figcaption>
</figure>

På bilden här ser vi två av dessa små söta affärer, i detta fallet från vänster: ett postkontor och ett bibliotek. Det är riktigt roligt att se att folk fortfarande håller dessa små krypin levande och uppfixade, då det bidrar en hel del till upplevelsen när man strosar runt i dessa gator.

Besökare {#besokare}
-----------------------------------

<figure class="figure left w50">
    <img src="cimage/img.php?src=linkoping-3.jpg&width=300&crop-to-fit&area=35,0,20,65&q=90">
    <figcaption>
        <p>Besökare</p>
    </figcaption>
</figure>

Som vi kan se, så är såklart inte jag den enda som besöker denna lilla "extrastad". Här finns allt ifrån ungdomar som vill ta en glass, äldre personer som sätter sig och kollar på folket som rör sig här, och personer som bor eller arbetar i Gamla Linköping. Turistguider, besökare medmera rör sig också på dessa gator, så du lär inte vara ensam ifall du besöker detta ställe.

Gamla Linköping väcker flera personers intresse att få ta en paus ifrån allt annat!

Tvätt och redskap {#tvatt-och-redskap}
-----------------------------------

Men, som nämnt tidigare, så har Gamla Linköping en aura kring sig som får det att stå ut ifrån den här "fasaden" som man kan tänka sig att vissa gamla städer sätter upp. Allting känns mycket roligare när redskap ligger framme, när folket som jobbar där klär sig tidsenligt och helhetsupplevelsen passar in lika bra.

<figure class="figure left w50">
    <img src="cimage/img.php?src=linkoping-3.jpg&width=250&height=250&crop-to-fit&area=55,50,10,0&q=90">
    <figcaption>
        <p>Kvarlämnade saker</p>
    </figcaption>
</figure>

Som till exempel den här tvättstationen jag fångade med i min bild här. Det är så lite saker egentligen, men gör så otroligt mycket för åtminstone min känsla och upplevelse av Gamla Linköping.

Det är nog mitt favoritställe inom Linköping hittils.

Men vi får väl se i framtida bilder om det kvarstår, eller om jag hittar andra ställen att tycka om!
