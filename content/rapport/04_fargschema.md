KMOM04: Analys av Färgschema
=======================

<!-- Välj ut 3 webbplatser som skall analyseras, berätta hur du gjorde urvalet (urval). Tänk att ditt urval påverkar vad du kan komma fram till i din rapport. Gör ditt urval fråen en kategori av webbplatser, eller välj helt olika kategorier för att jämföra.

Berätta om du använda något särskilt verktyg för att göra färganalysen (metod).

För varje webbplats, gör följande (resultat):

Ta en snapshot (bild) på webbplats.
Dokumentera och visualisera färgpaletten som används.
Notera vilken typ av färgschema som använts.
Notera om och vilken accentfärg som använts.
Notera val av typsnitt för H1-H3 samt brödtext, kommentera om det är serif eller sans-serif.
Notera i en mening om du anser att webbplatsens färgval och typografi motsvarar den profil du tror att webbplatsen vill ha.
Skriv ett stycke om dina samlade intryck från resultatet, finns det något värt att nämna, diskutera, att analysera (analys), fick du fram något bra med din studie?

I slutet av rapporten skriver du ett eget stycke med namnen på dina gruppmedlemmar. -->

<!-- Skriv en eller två rader om vad uppgiften handlar om. -->

Denna rapport kommer att behandla en analys av olika hemsidors layout och färgval, dess designspråk och dess skillnader samt likheter. Färger är, tillsammans med layout, en av de starkaste punkter när det kommer till hur man uppfattar en viss hemsida, och även hur helhetsupplevelsen blir.

Urval
-----------------------

<!-- Berätta vilka webbplatser du valt att undersöka och varför eller hur du gick tillväga när du gjorde ditt urval. -->

Jag har valt att arbeta med följande hemsidor:
<ul>
<li>Spotify - Spotify.com</li>
<li>ÖstgötaTrafiken - Ostgotatrafiken.se</li>
<li>Museum of Modern Art - Moma.org</li>
</ul>


Jag hade en del grundtankar när jag valde hemsidorna kring dess färger, men det främsta var att hemsidan antingen hade ett välvalt och annorlunda färgtema (likt Spotify) eller ett färgschema som passar in och går att koppla mer till vad hemsidan innehåller eller vill framföra. Jag försökte också få en skillnad emellan de hemsidorna, för att enkelt kunna dra paralleller och tyda på skillnader emellan de olika hemsidorna.

Jag gick igenom olika hemsidor jag själv använt och uppskattat, men filtrerade samtidigt bort hemsidor som inte gick att koppla så mycket till färgschemavalet mer än någon mening eller två (Ex. Wikipedia). Samtidigt så letade jag efter en klick av färg i hemsidan så det finns någonting att basera diskussioner kring, och som ger lite livlighet i det hela.

Metod
-----------------------

<!-- Berätta kort om din "metod", hur du gör för att utföra undersökningen. Berätta om du använder något speciellt verktyg. -->

Under denna analys så har jag använt mig mest utav färghjulet samt färglära, hämtad från Cannon's text "An Introduction to Color Theory for Web Designers" [1]. Jag har valt att inte använda mig utav några fler externa verktyg, utan denna rapport siktar mer emot att hänvisa till vad jag själv tänker och upplever om de aspekter som mina hemsidor bjuder på.

Jag börjar med att undersöka det ytliga färgschemat på hemsidan, och ställt emot vad hemsidan ska åstadkomma så diskuterar jag de färger som har valts och med vilken tanke de färgerna kan ha valts med. Jag kikar även igenom typsnitten som använts, och med vilken tanke detta kan ha valts med.

Resultat
-----------------------

<h3 style="font-size:20px;margin-bottom:0px;">1 - Spotify</h3>
<h3 style="font-size:14px;font-style:italic;margin-top:0px;">Spotify.com</h3>
Jag började starkt med att analysera våran favoritmusiktjänst, Spotify.com. De har ett genomgående färgschema kring alla deras tjänster, som baseras på en mörk grund och starka, livfulla färger som bryter mörkret. Det har en modern och nästan lyxig look, samtidigt som de behåller starka kontrast med hjälp av att använda färgen vit till de relevanta texter och länkar.


Här har vi en bild på Spotifys förstasida, under samma tid som denna artikel skrevs:
<img src="../htdocs/img/reports/spotify1.png" alt="Spotify homepage">

Det roligaste att märka på förstasidans färger är nog användningen utav gradienter på bakgrundsbilden, som ger ett snyggt och färgsprakande färgschema som fångar ögat. Den färgen Spotify mest vill framföra sen urminnes tider, grön, kan även skymtas i exempelvis mittenknappen på hemsidan. För att få ett tydligt kontrast emellan text och bakgrund, så har topp-baren fått en genomskinlig strip utav svart för att särskilja knapparna och logotypen ifrån resten av hemsidan.

Det färgschema som Spotify valt att välja på förstasidan är följande färger:
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #000000">
<td style="height: 50px; width: 50px; background-color: #1ED760">
<td style="height: 50px; width: 50px; background-color: #FFFFFF">
<td style="height: 50px; width: 50px; background-color: #F5A05C">
</tr>
</table>

De färger jag valt att plocka ut ifrån förstasidan är, som ses ovan:
<ul>
<li>En helsvart kulör (#000000),</li>
<li>En "Spotify-grön" kulör, med hex-koden #1ED760, </li>
<li>En helvit kulör (#FFFFFF), och</li>
<li>En gradient som pendlar emellan gul och orange, med medel i ungefär #F5A05C.</li>
</ul>

Som nämnt tidigare så har Spotify sen en lång tid tillbaks kört med huvudsakligen mörkt tema med mörkgråa till svarta färger, och kontrasterande knappar och text med färgerna vitt samt grönt. Det är tillsammans med denna bas som de senare utvecklat och lagt till en färgklick som skiljer sig från användningsområde till användningsområde, vilket i det här fallet motsvarar det orangea motivet som visas på bilden.

Det färgschema som Spotify valt att gå efter i denna hemsida verkar påminna svagt om ett Triadiskt färgschema, då man istället för mörkblått då istället valt en svart nyans vilket ger ungefär samma effekt tillsammans med orange och grönt. Om man fokuserar lite mer på färgerna som finns (det vill säga orange och grön), så lutar det nästan mer åt att färgschemat är monokromatiskt tillsammans med att den orangea färgen tar överlägset störst del av "färgkakan" på hemsidan och den gröna färgen då mer stiger in i sin roll som accentfärg.

Den accentfärg som finns på hemsidan skulle jag vilja påstå är grön, då ex. knappen i mitten av hemsidan är grön, tillsammans med alla länkars "hover"-färg som visar sig när man håller muspekaren över en knapp eller en länk.

På tal om länkar och täxt, så tänkte jag snabbt se över det typsnitt som Spotify använder i denna hemsida. Typsnittet som används i både titlar, knappar och brödtext är en sans-serif font som hålls väldigt enkel och stilren, och jag skulle vilja påstå att det är ett typsnitt Spotify valt för att vara så modernt och enkelt som möjligt. Detta för att vidare framföra sin rena och snygga design de har på resten av deras hemsida och program.

Helhetsbilden som Spotify ger med sitt färgschema tillsammans med sitt typsnitt ger en känsla av, som tidigare nämnt, modernitet, enkelhet och en sorts lyx. Det mörka färgtemat inför en viss proffsighet och självsäkerhet över sidan, som jag misstänker Spotify vill framföra. Om man skulle öppna upp deras skrivbordsapplikation efter att ha sett denna sida, skulle man utan tvekan kunna följa den där röda tråden och vidare se att Spotifys bild om sig själva stämmer mycket väl överens.

<h3 style="font-size:20px;margin-bottom:0px;">2 - ÖstgötaTrafiken</h3>
<h3 style="font-size:14px;font-style:italic;margin-top:0px;">Ostgotatrafiken.se</h3>

Östgötatrafikens hemsida är en hemsida som fyller fler funktioner. Dels fyller den som information kring den lokaltrafik som finns i Östergötland, men även i den dagliga rytmen fyller den en stor funktion då man kan följa alla busstabeller och se vilka bussar man kan ta med hjälp av dess sökfunktion. Det är en hemsida som blandar både mycket information i form av historia, detaljer och nyheter samtidigt som busstider och driftstörningar ska framhävas.

Här har vi en bild på förstasidan man möts av på Östgötatrafikens hemsida:
<img src="../htdocs/img/reports/ogt1.jpg" alt="Östgötatrafiken homepage">

Dess huvudsakliga färgschema ser ut på följande vis:
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #E10E1C">
<td style="height: 50px; width: 50px; background-color: #000000">
<td style="height: 50px; width: 50px; background-color: #FFFFFF">
<td style="height: 50px; width: 50px; background-color: #BB7134">
</tr>
</table>
...och färgerna som kan ses ovan är, i sin ordning:
<ul>
<li>En röd kulör #E10E1C, som binder in östgötatrafikens logga och header/navigeringsbar tillsammans med dess accentfärg över hemsidan</li>
<li>En helsvart kulör, #000000.</li>
<li>En helvit kulör, #FFFFFF.</li>
<li>och en bakgrundsbild med solnedgångspalett, som pendlar mellan färgerna orange/brun/beige. Den har jag valt att ta med som färgen #BB7134</li>
</ul>

Det färgval som gjorts i Östgötatrafikens hemsida verkar i detta fall luta lite mer åt ett aktivt och känsloväckande tema, likt Cannon hänvisar till BBC i sin text. [1]
Det är nog inte helt en slump att en rese-baserad hemsida vill väcka liv i ens känslor, infånga en viss känsla av energi och samtidigt få en känsla av rörelse. Detta genom det genomgående röda temat som valts, som inte minst syns i navigerings-baren men även på de flesta betydande knappar och länkar som finns på hemsidan, som utsmyckas med den starka accentfärgen röd. (#E10E1C, i detta fallet)

Det färgschema som Östgötatrafiken verkar ha gett sig på är ett starkt kontrasttema, som lägger mycket arbete på den röda accentfärgens axlar samtidigt som grundpelarna svart och vit bygger upp stommen av hemsidan.  Det är ett svårt färgtema att passa in i de "vanliga" utbuden utav färgteman, men passar antingen bra in på monokromatiskt färgtema alternativt ett komplement-färgtema beroende på hur man argumenterar för detta, enligt mig.

Man skulle kunna säga att Östgötatrafikens hemsida är monokromatiskt temalagd då de enda egentliga kulöra färgerna som används är rött tillsammans med en svag nyans av orangebrunt, vilket i ett vakuum skulle resultera i ett monokromatiskt färgtema i slutändan. Men detta fungerar inte riktigt så enkelt, då vit tillsammans med svart tar upp en större del av hemsidan och då istället ger hemsidan en känsla som mer lutar mot ett komplement-färgschema.

Om jag skulle passa in denna hemsida under en av dessa, så skulle jag välja det monokromatiska färgtemat då det är det färgtema som i mina ögon har en helhet som passar bättre in på hemsidan, samtidigt som den passar bättre in på hemsidans misstänkta slutmål med designen.

 De typsnitt som Östgötatrafiken valt sig av är dels ett serif-smyckat typsnitt ur Helvetica-familjen, men också ett likadant typsnitt till brödtext och informationstexten men i detta fallet istället utan seriffer. Detta verkar vara en vanlig standard-inställning till olika hemsidor, då för att misstänkningsvis vidare skilja på titlar och brödtext genom att dels göra titlarna den lilla detaljen mer för att särskilja, men även för att förenkla att stora textstycken ser ännu större ut än vad de faktiskt är.

Det typsnitter med seriffer har de valt att använda på samtliga titlar och även texter för ex. knappar, dock inte på länkar. All annan brödtext, exempelvis den text under varje sidostycke eller placeholder-texten i dess sökrutor, är sans-serif.

 Sans-serif-fonter användes mycket i äldre hemsidor och hemsidor utvecklade för ett tag sen, då det renderades bättre på lågupplösta skärmar. [2] Det kan vara därför det är kvar att man använder Sans-serif-fonter i brödtexter på även nya hemsidor, men kan såklart också vara en smaksak.

Jag tycker att även Östgötatrafikens designspråk och färgval är en fullträff sett till vad de antagligen vill åstadkomma genom att man kikar på deras hemsida, samtidigt som de har fått en bra och snyggt sammanhängande design som är självförklarlig och inte skrikig.

<h3 style="font-size:20px;margin-bottom:0px;">3 - MoMA: Museum of Modern Art</h3>
<h3 style="font-size:14px;font-style:italic;margin-top:0px;">Moma.org</h3>

Den tredje, sista och absolut inte minsta hemsidan är hemsidan för en av (enligt mig) de häftigare museumen som finns i ett par städer, och det är MoMA eller Museum Of Modern Art.

Här har vi en bild på MoMAs förstasida man bemöts av när man går in på deras hemsida, MoMA.org.
<img src="../htdocs/img/reports/moma1.jpg" alt="MoMA homepage">

Den sida vi bemöts av här är till störst del en bas av vit och svart, som sedan har fått stora delar färgbelagda. De färger som valts verkar inte vara direkt korrelerade med varandra vid en första anblick, med undantag för den röda textfärg som använts till exempelvis länkarna vid toppen av hemsidan. Värt att nämna är att färgen för inte används så mycket under resten av hemsidan, vilket säkert har en undertanke.

Den färgpalett jag valt att plocka ut ur MoMAs hemsida är följande:

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #FFFFFF">
<td style="height: 50px; width: 50px; background-color: #000000">
<td style="height: 50px; width: 50px; background-color: #00AFD7">
<td style="height: 50px; width: 50px; background-color: #FFCD00">
<td style="height: 50px; width: 50px; background-color: #FF4757">
</tr>
</table>

Redan från första början kan vi se att detta färgschema inte har en tydlig och sammanhängande "röd tråd" överhuvudtaget emellan färgerna, vilket antagligen är meningen också. För att gå igenom paletten färg för färg, så har vi:
<ul>
<li>En helvit kulör (#FFFFFF), </li>
<li>En helsvart kulör (#000000),</li>
<li>En baby-blå kulör, med hex-koden #00AFD7, </li>
<li>En blandning mellan solrosgul och klargul kulör #FFCD00,</li>
<li>Och till sist en kulör jag velade mellan att ta med och inte ta med, och det är accentfärgen #FF4757.</li>
</ul>

Det färgschema som MoMA verkar ha siktat på med denna hemsida är ett triadiskt färgschema med få nyanser fler än basfärgerna som valts. Det är en hemsida som starkt byggs upp av en grund på vit bakgrundsfärg, olika objekt eller "boxes" med information som fått sin egen nyans tilldelad, och en accentfärg som är röd för att enkelt dra till sig ögonen även i en färgsprakande hemsida som denna. Exempel på när den röda accentfärgen sparsamt används är under de två länkarna som syns på bilden ovan (buy tickets/become a member), men även lite längre ner på sidan där den gör texten "Closed today" sällskap, för att ytterligare framhäva viktigt text.

Det typsnittet som MoMA valt på sin hemsida är ett väldigt rakt och enkelt typsnitt, utan seriffer . Seriffer kan inte hittas någonstans på hemsidan, och hemsidan har ett typsnitt som är specifikt utvecklat av eller för MoMA. Typsnittet är genomgående, där all text som används är i tjock font med undantag för små delar brödtext som används under vissa artikelutdrag.

Typsnittet som valts har antagligen valts med tanken att hålla det modernt och sammahållande. Som nämnt tidigare, så kan typsnitt med seriffer ses som ett gammaldags och uråldrigt sätt att skriva ut brödtext med, någonting som MoMA antagligen försöker undvika att relatera sig med så fort som möjligt. Detta tillsammans med det minst sagt flamboyanta färgschemat som valts, så försöker nog MoMAs hemsida att visa sig så framåt och modern som möjlighet, lite likt Spotify gjorde med sin hemsida tillsammans med fina färger och starka kontrast med dessa.

MoMAs hemsida är en mycket kontraststark hemsida, som tillsammans med de starka färger som används och de bilder på objekt och interiörer ger ett starkt intryck av vad MoMA står för, vad för image de vill förmedla och vad för image deras hemsida också vill leva upp till gentemot dess fysiska motsvarighet.



<!-- Dokumentera dina resultat från din studie. Berätta vad du kom fram till, vilka resultat du hittade och observerade. -->

Analys
-----------------------

De resultat jag kom fram till var i större delar väldigt trogna till varje hemsidas slutmål, men även genomtänkta och lite gränstänjande i exempelvis MoMAs fall. Jag tycker det är intressant att se de olika skillnaderna mellan de tre utvalda hemsidorna, som i exempelvis Östgötatrafikens fall med att vara en mer "upptempo", för att sedan kunna ställa detta emot Spotifys lite smådunkla och skiftande färgglada design för att få ett helt annat intryck av hur hemsidan talar.

En annan punkt värd att diskutera är hur hemsidorna i sin helhet hade mycket antingen svart eller vit färg, där i Spotifys fall till exempel bakgrundsfärgen är valt till mörkgråa till svarta nyanser (med undantag för dess stora förstabild), medans Östgötatrafiken och MoMA hade en grundbakgrundsfärg som var vit. Det ger en stark och tydlig bas att bygga på, samtidigt som det ger en annan känsla för hur hemsidan är inriktad (information) gentemot hur Spotify kanske riktar sig mer emot en lugnt och avslappnad stämning med sina mörka toner.   

<!-- Diskutera och analysera de resultaten du fann. -->

Referenser
-----------------------

<!-- Ange de eventuella referenser du använder dig av, om några. -->
1: John Cannon - An Introduction to Color Theory for Web Designers - https://webdesign.tutsplus.com/articles/an-introduction-to-color-theory-for-web-designers--webdesign-1437

2: Matthew Butterick - BUTTERICK’S PRACTICAL TYPOGRAPHY https://practicaltypography.com/body-text.html
Övrigt
-----------------------

Olle Lundmark
2019-11-27
BTH
