KMOM06: Analys av Designprinciper
=======================

Här följer en rapport kring ett litet urval av hemsidors designprinciper, vilket motsvarar punkter såsom vilken känsla designen ger, om det är en balanserad stil eller en vågad och utvecklad stil. Även punkter såsom rörelse och en kritisk syn på olika hemsidor kommer utgås ifrån i denna rapport.  

Urval
-----------------------

<!-- Välj ut 3 webbplatser som skall analyseras, berätta hur du gjorde urvalet. -->

Jag har valt att undersöka och diskutera tre olika hemsidors design, och deras upplevda slutmål:
<ul>
<li><a href="https://www.restaurangjord.se/">Restaurangjord.se</a></li>
<li><a href="https://www.balenciaga.com/">Balenciaga.com</a></li>
<li><a href="https://www.Handelsbanken.se/">Handelsbanken.se</a></li>
</ul>


Jag har gjort mitt urval ur ett rent subjektivt synsätt, där jag valt hemsidor jag personligen tycker står ut (för det bättre eller sämre), samtidigt som jag tycker att den design som används på hemsidorna är intressant och nytänkande på ett sätt eller annat. Jag tycker samtliga sidor har karaktärer som får dom att stå ut gentemot andra hemsidor, samtidigt som det finns lite att skriva om när det kommer till en hemsidas design och dess känsla.

Metod
-----------------------

<!-- Berätta om du använde något speciellt bakgrundsmaterial som definierade designprinciper (och designelement). Det blir stöd för din bakomliggande metod för att utföra din studie. -->

Jag har tidigare under min studieresa studerat Design och Produktutveckling på Gymnasiet. Jag har sedan länge tillbaka varit intresserad av det subjektiva i livet kring design, inredning, kläder, mode och sådant. Under min resa har jag plockat på mig vad jag själv tycker är fint, vad jag tycker framhäver en design (Läs: hemsida) och vad jag tycker gör en design till sämre än vad den kunnat vara.

Jag har till den största delen i denna rapport använd mina egna tankesätt som jag försöker förklara så gott jag kan, för att sedan påpeka vad jag tycker är värt tummen upp respektive tummen ner.

Resultat
-----------------------

<!-- För varje webbplats, gör följande (skriv kortfattat, 1-2 meningar om varje):

Kommentera webbplatsens mål och syfte. Varför finns webbplatsen till?
Kommentera webbplatsens design och vad som kännetecknar den rent allmänt.
Kommentera om du själv anser att designen gynnar webbplatsens mål och syfte, och/eller vilken känsla som designen ger.
Lyft fram den eller de designprinciper du anser kännetecknar webbplatsens design och exemplifiera. Notera gärna vilka designelement som använts.
Kika om designprinciperna som används är lika/olika för framsidan och undersidorna och kommentera.-->

Vi börjar uppifrån, med hemsidan Balenciaga.com.

Balenciaga är ett lyxklädesmärke med inriktning på intressanta designer som är snudd på lite galna. De har designer som man inte kan göra annat än att skratta åt, men på något sätt så tycker jag ändå om deras slutresultat. Deras mål med hemsidan är såklart att sälja in sina kläder, men jag skulle även vilja påstå att hemsidan är lite som ett "showroom" gjort för att spegla deras brand-image. En enkel steril känsla, som inte försöker påverka eller förändra ditt synsätt eller känslor för din upplevelse du har på hemsidan eller märket i sin helhet.

Deras hemsida är också slående olik en hemsida man kan tänka sig att de har, med en väldigt "steril" look. Det första man möts av när man öppnar hemsidan är en kritvit bakgrundsfärg med stora svarta rutor som täcker upp hela skärmen. Varje ruta är en knapp, som leder till olika sektioner av kläder såsom jackor och skor.

Sidan du möts av har absolut inga bilder, och endast en titel med enkel svart font. Ingenting som försöker dra åt sig din uppmärksamhet, och ingenting som tyder på att det ens är en klädeshemsida (Förutom länkarna till de olika undersidorna).

Jag tycker att hemsidan du möts av inte möjligtvis lutar emot att sälja in kläderna online till mig, utan att istället sälja in varumärket och hur det vill framställa sig själv som.

Hemsidan använder sig av heltäckande former och inga färger alls, vilket ger ett speciellt intryck jag försöker sätta ord på. Värt att nämna är att hemsidan behåller detta rutnäts-upplägg genom hela sidan, även om du är inne och kikar på en specifik produkt eller scrollar igenom alla de objekt som visas på hemsidan. De har en genomslående design, som inte ändrar sig överhuvudtaget.

--

Vidare till hemsida nummer två, som är en finrestaurang i Linköping. Restaurangen heter Restaurang Jord, och hittas på Restaurangjord.se.

Hemsidan finns till för att dels förklara hemsidans filosofi, vad de serverar och med vilken tanke de gör så. Det är en subjektivt fin hemsida, som man märker att någon eller några har lagt ner mycket tid på för att få så välfungerande som den nu är.

Man möts först av en snygg animation där loggan visas stort, för att sedan försvinna upp i hörnet på hemsidan och hemsidans huvudlänkar visar sig med stor text i mitten av skärmen. Designen kännetecknas av stor text med vit bakgrund, och mycket inslag av olika bilder skiftande beroende på vilken länk du håller musen över.

Designen kännetecknas av en varm färgpalett, med färger tätt kopplade till skog och jord. Brun, mörkgrön och grå är färger som smakfullt implementerats över hemsidan. En färgpalett som jag tycker om, då det binder ihop helheten och inlevelsen man bygger upp inför ett eventuellt restaurangbesök. Designen fångar enkelt upp den känsla restaurangmiljön siktar på, samtidigt som den välutvecklade och finputsade upplevelsen matchar den nivå restaurangen har.

Det som står ut mest med hemsidan är främst två saker i mina ögon, och det är:

1. Introduktionsanimationen
Första gången du går in på hemsidan får du en snygg animation (som nämnt tidigare), med en nästan rot-liknande struktur som åter kopplar till temat skog och jord.

2. Bilden vid muspekaren
Vid hovrande av länkarna på förstasidan så fås en liten snabbkik på vad undersidan har för tema, och ger lite mer livlighet till hemsidan. Att få den typen av rörelse var någonting jag till en början inte tyckte om, men ju mer jag använde och undersökte hemsidan så fastnade jag ändå för den detaljen på något sätt.

Undersidorna på Jords hemsida är också fint programmerade, med bilder som rör sig "off-center beroende på scrollen" och andra detaljer som får hemsidan att få den där lite extra kicken. Detta tycker jag knyter samman hemsidans detaljrikhet, tillsammans med imagen restaurangen vill bygga upp.

--

Sist men inte minst tänkte jag skriva lite kort om ännu en klädeshemsida, denna gång det svenska klädesmärke Acne Studios tillsammans med deras hemsida Acnestudios.com.

De har en hemsida, likt den första hemsidan som diskuterats, som är uppbyggd dels för att bygga upp en stämning och en image för märket i sig, men även som förstasida till affärsverksamheten och klädesförsäljningen som sker. Jag tycker det är extra intressant att kolla på designspråk i saker som kläder, då det är enklare och mer intressant att kika på den röda tråd som finns i varje varumärkes hemsida och image.

Hemsidan kännetecknas av stora bilder, kontrasterande texter och ett rutnäts-upplägg över hela sidan likt den tidigare hemsidan vi tittat på. Utdrag ifrån deras klädeskollektion visas på både tjejer och killar, tillsammans med länkar till diverse avdelningar.

I fallet av denna hemsida tycker jag faktiskt inte att den gynnar deras slutmål specifikt alls, även fast jag kan tänka mig att det är just detta de vill framställa sig lite som: annorlunda, gå-din-egen-väg-känsla och att bryta från vad normen säger är bra och mindre bra. Ur ett rent hemsideperspektiv tycker jag om hemsidan med dess upplägg och utseende, men jag tycker helt enkelt att det blir mer som ett museum eller showroom snarare än en hemsida som försöker sälja in någonting till dig.

Likt den första hemsida som diskuterades, så har designprinciperna inte riktigt visat sig som man kan tänka sig. Det är nästan så att hemsidan medvetet är plottrig och full av information, för att rubba sinnet lite inför upplevelsen. Denna känsla och detta upplägg sträcker sig hela vägen till varje enskild produkts undersida, där de olika bilder som finns och textrutor hamnar i ett rutnät som är lite förvirrande och de olika hemsidedelarna flyter nästan ihop framför ögonen på en.

Analys
-----------------------

<!-- Sammanfatta ditt resultat i en analys och skriv generellt om din studie, kom du fram till något speciellt rörande hur webbplatser använder designprinciper?  -->

Någonting som starkt framgick under tiden som hemsidorna reflekterades över, var hur i regel svåra och krångliga dessa två klädesdesign-hemsidorna var att navigera. Det var nästan som en digital labyrint enligt mig, med objekt som var lika stora och inte "tog överhanden" av din fokus tillsammans med stora bilder och likadant typsnitt använt på flertal ställen.

Jag tror detta är ett medvetet val, för att trigga igång ens inbrända tankar om vad som anses vara en "enkel" hemsida och istället höjer dels komplexiteten, men även för att tvinga besökaren att återställa tankarna kring vart man ska trycka och dra ögonen åt, för att inge ett starkare intryck av hemsidan i allmänhet. På detta sättet pushar även företaget själva på att just sina kläder/produkter är unika, och inte som alla andra.

Å andra sidan, så tyckte jag verkligen om hemsidan som Jord hade gjort till sig själv. Jag tyckte den var välförklarande och rimligt upplagd med länkarna, jag tyckte om affordansen som fanns på hemsidan samtidigt som jag tyckte om designen och sättet de visade information på var välutvecklat och mycket finputsat.

Vad jag märkt under tiden jag har studerat dessa tre hemsidor, är att det verkar vara ett medvetet val att göra sin hemsida lite plottrig och annorlunda. Min tanke är att det kan vara för att dels bryta sig loss ifrån hur hemsidor brukar se ut (För att förstärka att varumärket är unikt och nytänkande), eller för att tvinga att användaren ska läsa allt som finns på hemsidan för att förstå vart man ska trycka och därmed tvinga läsaren stanna kvar längre.

Någonting som är värt att ha i åtanke är att dessa tre hemsidor backas av stora projekt, där de också antagligen lagt mycket pengar på sin hemsida. De tre hemsidorna jag har diskuterat har agerat som frontline för dessa tre företag, och har antagligen lagt mycket både tid, pengar och undersökning på hur deras hemsidor ska vara så effektiva och bra som möjligt. Detta resulterar i välutvecklade hemsidor som dessutom har flertalet tankar bakom varje val, som antagligen flertalet missats under denna rapport och undersökning.

Detta var helt enkelt min tolkning av det hela.

Olle Lundmark
2019-12-05
BTH
