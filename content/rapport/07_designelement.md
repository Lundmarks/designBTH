KMOM06: Tema kring designelement
=======================

Denna rapport är skriven kring ett tema som kan väljas i styleväljaren, "kmom06-designelement".

Designelement
-----------------------

Jag har valt att arbeta kring fem huvudsakliga designelement under designen av detta tema:

<ul>
	<li>Streck</li>
	<li>Färger</li>
	<li>Gradients</li>
	<li>Kontrast</li>
	<li>Typografi</li>
</ul>

Anledningen av att just dessa blev valda, är att jag anser att de faller mycket bra tillsammans. Exempelvis har vi elementet färger, som tillsammans med kontrast skapar en mycket bra upplevelse. Detta tillsammans med gradienter och streck, så fick jag en bild framför mig som såg ut ungefär som det slutresultat jag nu fått.

Grundtanken bakom detta är att skapa en diskret gradientbakgrund, som tillsammans med borders och färgval gör att man får en tydlig och skarp hemsida, som samtidigt har ett element av lekfullhet och lite mer än bara två-tre färger.

Slutresultat
-----------------------

Slutresultatet på temat blev ett tema som, i startgrunden från ett tema som användes under kursmoment fyra, har ett kontrast som utgår ifrån kontrasten emellan mörkblått och vitt. Jag tycker om denna kontrast själv, och har valt den av den anledningen.

Jag har inkluderat två gradienter, som jag blev mycket nöjd med resultatet av. En gradient på bakgrunden på hemsidan, som går från ljust i toppen till mörkt i botten. Tanken med detta var att få känslan att, ju längre ner på sidan man kommer (speciellt på undersidor med mycket text, ex. en rapport) så får man en snygg gradient man kanske inte märker, om man inte aktivt tänker på det.

Den andra gradienten sträcker sig faktiskt under bakgrunden på main (där den största delen av brödtext finns), för att öka kontrasten lite mer. Detta ger en vacker effekt när man scrollar på längre sidor, och jag valde att ha det så efter att ha kikat över hemsidan med den dels avaktiverad och aktiverad.

Angående typografin, så valde jag att använda två olika typsnitt på hemsidan i sin allmänhet. Jag har valt att använda seriff-besmyckade header-texter och titlar, för att få ett snyggt och moget flöde i texten. Jag valde dock att inte ha seriffer på brödtexten utan istället luta mig mot ett sans-serif-typsnitt för att inte ta alltför mycket fokus ifrån hemsidans design själv.

Olle Lundmark
2019-12-15
BTH
