KMOM10: Webbplatsdesign
=======================

Denna rapport innefattar en analys av dagens trender genom olika hemsidor, och har kategorin biltillverkare som utgångspunkt. Rapporten kommer hantera bland annat trender, designintryck och röda trådar som finns inom kategorin.  

Introduktion
-----------------------

Hela denna rapport börjar såklart med ett urval av hemsidor att diskutera kring.

Som huvudämne har jag valt att skriva kring bilförsäljares hemsidor. Det är en bransch som ständigt har utvecklats ända sedan bilen först börjat rulla på världens gator, där det ständigt varit ett slagsmål kring vilka som kan skapa den mest prisvärda, snabbaste, finaste och häftigaste bilarna. Bilindustrin har ett par enorma spelare som tar upp den större delen av marknaden, och har också en trång gata man måste rätta sig in på ifall man vill försöka spela boll med resten av bilföretagen som en ny försäljare.

Eftersom att man inte kan skicka en bil över posten lika lätt som man kan med ett klädesplagg, så har samtidigt bilindustrin inte varit lika starkt kopplad till webb-revolutionen likt andra branscher som varit tvungna att adapteras eller bli uppätna. Men betyder detta att bilindustrins hemsidor därmed är bortglömda och att de inte ens används? Självklart inte!

De flesta stora företagen har även försökt hålla sig i framkant på webbutvecklings-sidan, även fast det inte kanske sker lika stor försäljning där som andra branscher märkt av. Men ändå så finns det en genomtänkthet i de flesta bilhemsidor man kikar på, och många är väldigt välutvecklade ändå.

I denna rapport tänkte jag reflektera lite extra över hur en handfull biltillverkares hemsidor ser ut, och ifall jag kan hitta några likheter eller skillnader. Ifall de alla har liknande approach till hemsidor, eller ifall någon lägger sig lite extra i framkant eller lite efter i racet.

Urval
-----------------------

Jag har huvudsakligen valt tre stora hemsidor att undersöka, och de är huvudsakligen valda för att de är väldigt stora spelare samtidigt som de kanske inte har exakt samma designspråk som varandra. De tre tillverkarna jag valt är:

<ul>
<li>BMW (bmw.se)</li>
<li>Peugeot (peugeot.se)</li>
<li>Lamborghini (lamborghini.com)</li>
</ul>

Metod
-----------------------

Begreppet jag valt att arbeta kring är "webbplatsdesign och dess aktuella trender". För att detta ska kunna dras lite över samma kam med tanke på de tre hemsidor jag valt, så har jag gjort mitt bästa att skapa nästan som ett ramverk att smygkika på när jag går igenom de olika hemsidorna. Jag tänker lite extra på exempelvis

<ul>
<li>En hemsidas färgschema. Vilket färgschema verkar vara det huvudsakliga färgschemat för hemsidan? Liknar hemsidan de andra biltillverkarnas färger, eller är det några markanta skillnader?</li>
<li>Affordansen och upplägget. Befinner sig knapparna på samma ställe över de olika hemsidorna, eller är det en ny resa för varje hemsida du besöker att ex. hitta de olika bilmodeller som företaget tillverkar?</li>
<li>Hemsidans upplevda stämning. Är det en hemsida som försöker vara lite provocerande och "bur-brytande", eller känns det som att hemsidan tar en mer balanserad och "trovärdig" approach? </li>
</ul>

Det jag också tar in i faktorn är vilken typ av människor som dessa tre bilmärken främst riktar in sig emot. Jag har valt tre bilmärken i varierande prisklasser, som även har varierande typ av bilar. Detta för att få ett sorts tvärsnitt i biltillverkarvärlden, samtidigt som jag försöker vidga vyerna så mycket som möjligt då det är lite roligare att se röda trådar emellan exempelvis väldigt olika biltillverkare, istället för att diskutera kopplingar kring två tillverkare som riktar in sig på samma "nisch".

Resultat
-----------------------

Vi börjar hela analysen uppifrån där vi kikar på BMWs hemsida, bmw.se.

När du går in på BMWs hemsida så möts du av någonting du kommer mötas av på de nästkommande två hemsidorna också, vilket är ett stort sorts bildspel som sträcker sig utöver hela skärmen på hemsidan. Bildspelet reflekterar över BMWs senaste bilar, och syftar till att väcka intresset över de olika bilar som för tillfället tillverkas eller säljs. Bildspelet har även en tillhörande titeltext med en kort brödtext, och klickar man på någon av dessa så tas man till en separat sida med mer information kring reklamen som visades just då.

BMWs bemötande sida
<img src="../htdocs/img/reports/bmw.png" alt="BMW homepage">

BMW har valt ett färgschema som starkt kopplar sig till deras logotyp, alltså med färgpaletten blå, vit och svart med vissa inslag av grått.  Grundfärgen (som kan ses i exempelvis bakgrundsfärgen, accentfärg vid exempelvis logotyp-platsen) är vald till vitt, och de använder även denna färg till exempelvis knapparna i toppen av sidan. Scrollar man lite längre ner så träder accentfärgen mer i kraft, och då med färgen svart och inslag av blått.

Färgschemat är alltså:
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #000000">
<td style="height: 50px; width: 50px; background-color: #FFFFFF">
<td style="height: 50px; width: 50px; background-color: #0653B6">
</tr>
</table>

BMWs hemsida headlinas som tidigare nämnt av ett bildspel som med hjälp av länkar skickar användaren till respektive modell den visar. Högst upp över detta bildspel visas även enklare och breda länkar en potentiell kund kan tyckas behöva, såsom de modeller som säljs och information relaterad till service och tillbehör. De har även en sökruta, och en länk till en karta där man kan se BMW-relaterade punkter på kartan såsom försäljare och serviceställen.

Scrollar man lite längre ner på sidan möts man av olika "kort" som innehåller titel och lite brödtext, och leder användaren till information kring ett bilköp och "bra-att-ha-länkar" likt bygg-din-BMW, servicebokning och en vägledare till närmsta affären.

Hemsidan upplevs lite krass, hårda kanter och starka kontraster tillsammans med dess stadsfokuserade bilder. I deras bilder där bilarna är rullandes så är det oftast taget med en sportig approach, och inger en sportig upplevelse över hemsidan i sin helhet.

<hr>

Vidare till Peugeot, och deras hemsida. Likt BMW och deras hemsida, så möts man vid första besöket ett stort bildspel där de visar sina senaste bilmodeller. En elbil, en stads-suv och en ny bil. Denna lägger sig stiligt under en header som har ett antal snabbknappar, till undersidor såsom personbilar, transportbilar och Peugeot för företag. Huvudfärgen på denna sida är istället en mjuk mörkblå, som inger ett stadigt och pålitlig känsla.

<img src="../htdocs/img/reports/peugeot.jpg" alt="Peugeot homepage">

Denna kontrasteras med en snövit färg, som även används som bakgrundsfärg och tar upp lite större plats när man scrollar förbi bildspelet och headern. För att få tag i en kontrasterande färg att använda längre ner, finns även en mörkgrå färg som används vid text och titlar. Den mjuknar upp kontrasten emellan grått och vitt lite.

Peugeots färgschema är då i stora drag:
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #162133">
<td style="height: 50px; width: 50px; background-color: #FFFFFF">
<td style="height: 50px; width: 50px; background-color: #3c3947">
</tr>
</table>

Vidare har vi en liknande layout när man scrollar ner på hemsidan likt det vi sett tidigare, där man möts av "kort" som man kan nå olika undersidor med som kan vara viktiga. Det kan vara ett kort som innehåller info om privatleasing, Peugeots aktuella kampanjer eller information kring service.

<hr>

Sist men definitivt inte minst har vi Lamborghini tillsammans med deras hemsida, Lamborghini.com.

Det första som man ser när man går in på deras hemsida är ett enormt bildspel, som täcker hela besökarens skärm. Bildspelet innehåller en kortare film, svepande transitions och stor vit text tillsammans med länkar till olika undersidor. Bilderna samt filmen ger ett intryck av stor sportighet, hastighet och en snudd av exklusivitet.

Hemsidan är i grunden mörk, och får bildspelet att "poppa" lite extra. Den kantas av två andra färger, dels färgen gul (som är en komplementfärg till svart tillsammans med vit!) och just vit, för att framhäva olika delar av hemsidan samt få en hårddragen, kontrasterande och modern look på hemsidan.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #000000">
<td style="height: 50px; width: 50px; background-color: #FFFFFF">
<td style="height: 50px; width: 50px; background-color: #DFB400">
</tr>
</table>
<img src="../htdocs/img/reports/lamborghini.jpg" alt="Lamborghini homepage">

Hemsidans header är fylld med ett antal länkar (kan ej ses på bild, som är mobilversionen av sidan) som leder till olika undersidor. En handfull av dessa länkar är exempelvis modellerna som Lamborghini säljer, historian om Lamborghini och dess uppkomst, information om exempelvis deras "events", och en länk till deras webbaffär som säljer allting kopplat till Lamborghini som inte är just deras bilar.

Scrollar vi ner lite på sidan, så ser vi istället ett par stillbilder som tar upp hela bredden av sidan tillsammans med titlar och länkar till ytterligare undersidor. Dessa är egentligen till två huvudsidor, vilket är dels deras service-sida där man kan hitta försäljare exempelvis, och en länk till deras konfigurator-sida där man kan bygga sin egen Lamborghini.

Ännu längre ner på hemsidan hittar vi ett rutnätssystem med kort-liknande knappar, till bland annat senaste nyheterna och några intressanta artiklar. Exempel på dessa är ett reportage kring en känd fotbollsspelare som besökt en affär nyligen, Lamborghinis utställning på CES-mässan och deras försälningssiffror under 2019. Lamborghini har även en större avdelning under denna med information kring dess events, och var dessa events kommer ske i framtiden.

Längst ner på sidan har vi, som förväntat, snabblänkar i små listor som folk kan tänka sig använda relativt ofta. Där har vi exempelvis länkar till information kring extradelar, länkar till modeller och information om Lamborghini själva.

Analys
-----------------------

Lamborghini är definitivt inte känt som ett budget-bil-tillverkar-företag, och de har garanterat mindre köpare än vad exempelvis BMW och Peugeot har. Detta kan vara värt att ha i åtanke när vi går igenom dessa punkter.

Jag tror att den största skillnaden emellan de tre bilmärkena är slutmålet med hemsidan. Med Peugeot och BMW så misstänker jag att slutmålet är att sälja en bil. Det är vad företaget och bilmärket gör i största hand, och det är vad dom tjänar mest pengar på. Men när det kommer till Lamborghini å andra hållet, så tror jag inte riktigt att det är samma inställning. Om man jämför BMW och Peugeot har de slående lika hemsidor, välutspridda och balanserade emellan ren reklam och länkar till exempelvis att se begagnade bilar eller bygga din egna bil. Lamborghini har dock nästan endast en filmsnutt och ett bildspel på deras förstasida, där de istället framhäver bilen som ett konstverk istället för att trycka iväg länkar till försäljningssida.

Mina tankar kring detta är att jag inte tror Lamborghini huvudsakligen vill framhäva bilförsäljning på deras hemsida, utan istället Lamborghini som märke: banbrytande, toppmodernt, superexklusivt märke. Det de riktar in sig på istället är "drömmen" om att kanske ha en häftig bil, samtidigt som de främjar andra punkter under deras varumärke såsom olika Lamborghini-events och logotyp-täckta kläder och muggar. Detta reflekteras svagt i deras sida, där de lägger stor energi på att främja allting kring Lamborghini och inte nödvändigtvis främst bilarna de säljer.

Om vi hoppar till Peugeot och BMW, så har de slående lika hemsidor. De har liknande färgschema (mörkgrå/svart nyans, färg-nyans kopplat till märket och vitt) samtidigt som de har väldigt lik layout på hemsidan. På båda hemsidorna möts man av ett kort bildspel med några länkar, samtidigt som headern framhäver enklare sidor såsom bilmodeller och snabblänk till service-information och vart närmsta bilhandlare finnes.

Det är inte bara högst upp på sidan som hemsidorna är lika. Scrollar man ner på båda hemsidorna, så kommer man till nästa del som är väldigt lik den andre: de rutor med information som man kan klicka på för att ta sig till undersidorna. Dessa rutor innehåller samma information (ex. info kring privatleasing och finansiering), och är upplagt på samma sätt över de båda hemsidorna. De verkar använda samma stilsätt, och har antagligen hittat det optimala upplägget med information för medelbesökaren.

Även några trådar går att dra emellan Lamborghini och de andra två bilmärkena, och det är absolut främst det stora bildspelet. Lamborghini har valt att göra det extra stort och slänga in en liten filmsekvens där för att öka utställningseffekten lite extra, men har ändå samma grundkoncept som de andra två hemsidorna.

En annan punkt som delas emellan de tre hemsidorna är färgschemat, och då menar jag såklart inte färgerna i sig utan snarare nyanserna och användningen. En användare som precis lärt sig att använda BMWs hemsida, skulle utan problem hoppa rätt in i Peugeots hemsida och fortsätta utan någon "inlärningsperiod" överhuvudtaget.

Den upplevda känslan över de tre hemsidorna är nog den som skiljer sig mest emellan de tre. Jag har valt att tolka det som en lista sorterad i sportighet, där

<ul>
<li>Lamborghini ligger högst upp med en marginal, där till känslan varenda aspekt av hemsidan är byggd för att främja hur sportiga deras bilar är. Deras färgschema styrker detta lite extra, med de starka kontrasterna tillsammans med den klargula nyansen som använts.</li>
<li>På andra plats kommer BMW, som enligt mig lägger sig i mitten emellan de två andra bilhemsidorna. De vill själva ställa fram sig som ett sportigt bilföretag, som dessutom faktiskt säljer en del sportiga bilar. Dock så säljer de även bilar riktade lite mer emot allmänheten, och tack vare deras färgval sätter de sig lite lägre än vad Lamborghini valde som inriktning.</li>
<li>Peugeot lägger sig längst ner på denna listan, då de istället valde att gå en lugnare och lite mer stabil inriktning. Deras mörkblå/svarta och orangea färgschema bidrar främst till denna faktor.</li>
</ul>

Slutsats
-----------------------

Som min rapport gått igenom, så visar det sig att bilhemsidor som främst riktar sig till "vanligare" konsumenter (och inte som köper en Lamborghini ex.) har väldigt snarlik design, om man kikar på exempelvis sättet de hade ett bildspel överst på hemsidan, enklare länkar högst upp i en kontrasterad "header" och sedan fortsatt med mindre kort lite längre till och rundar av hemsidan med flera små snabblänkar till olika undersidor. Det var även flertalet röda trådar emellan alla tre hemsidorna, och färgschemat är en av dom. Alla tre hemsidorna hade i regel tre huvudsakliga nyanser att bygga upp sin palett på, varav två utav dessa var mestadels svart och vit. BMW och Peugeot hade båda en vit bakgrund, medans Lamborghini siktade in sig mer på en upplevelserik mörk bakgrund.

Beroende på slutmål med sin bilförsäljning, så tycker jag att detta tvärsnitt motsvarar ungefärligt vad man får sikta på under utvecklingen av en bilförsäljar-hemsida.

Olle Lundmark
2020-01-04
BTH
