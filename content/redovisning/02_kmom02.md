---
---
Redovisning kmom02
=========================

På rak arm skulle jag vilja säga att det arbetssätt som använts i detta kursmoment (och framöver), är ett mycket kraftfullt och bra sätt att arbeta med att utveckla en hemsida. Det ger en aspekt av programmering till det hela, och inte längre bara att jonglera en HTML-fil och en CSS-fil. Nu finns även flertalet variabler, flertalet config-filer som inkluderas och funktioner som skickas emellan de olika filerna.

Den första reaktionen när jag öppnade detta kursmoment var väldigt överväldigande, och det var mycket svårt att sortera in vilka filer som är relevanta att lägga på minnet och vilka filer som är "överflödiga", såsom configfiler och cachefiler. Med hjälp av videoserien som Mikael gjort, så kunde jag gå igenom filerna i den takt vi justerade dem för att få en fattning om de olika användningsområden.

Jag är inte bekant med att använda plugins/"Makefiler" eller liknande verktyg, och jag tycker det är rätt svårt iomed att jag inte arbetat med dessa tidigare. Vid detta tillfälle är det mer svårt än användbart i mina ögon, så jag har nog inte vant mig riktigt vid att arbeta på det sättet. Det jag dock kan tänka mig är när man väl lärt sig arbeta på detta sätt, så är det oumbärligt att inte jobba på detta sätt när man sätter tänderna i ex. ett större projekt, eller en hemsida som ska användas på en större bredd.

Det kändes enkelt att använda det byggverktyget som kompilerade LESS till CSS, och jag tyckte det fungerade logiskt med att använda de olika CSS-filerna för t.ex layout, blocks och så vidare. Jag tyckte det skönaste klart var att använda enradskommentarer (//), men jag tyckte mycket om att "dela upp CSS-koden" för att enklare splitta upp de delarna av hemsidan, och jag tyckte även om att börja arbeta med CSS-variabler även fast detta inte direkt är kopplat till LESS.

Mitt tema har jag för tillfället hållt väldigt enkelt och fyrkantigt, då jag försökt att inte få det osammanhängande eller för "busy". Samtidigt som jag tampats med att få alla de nya arbetssätten vi använt under detta kursmoment att fungera, så har jag inte velat få aspekten att jämsides behöva slåss med att få alla delars design att se sammanhängande ut. Färgschemat jag valt är en samling pastell-färger med skogs-karaktär, med hjälp av en bas av gröna nyanser tillsammans med lite inslag av brun-beige.

Jag har inte lagt så mycket mer tankar än så på min design. Lite rullande har jag försökt hålla det så luftigt som möjligt, med hjälp av att sätta marginaler och paddings för att förhindra att olika sektioner ser ut att flyta samman. Jag har även satt enklare borders på de flesta elementen på hemsidan för att ytterligare dela upp de olika delarna på hemsidan såsom footer, header och sidorutorna. Min tanke med designen jag har just nu är att hålla det enkelt och tydligt, för att när man sen är nöjd med layoten och innehållet på sidan sedan utveckla designen specifikt till ens slutmål.

Under hela detta kursmoment har jag lärt mig flertalet nya saker, inte minst hela arbetssättet kring make-filer och LESS. Om jag skulle välja ut en sak som jag tyckt om mer än de andra momenten, så är det arbetssättet kring att använda LESS för att "rendera" eller bygga en CSS-fil med hjälp av flera komponenter, libraries och filsystem där de olika CSS-filerna är ihopkopplade. Även sättet som Mikael gick igenom med att använda &-tecken i CSS samt variabler för att definiera färger är någonting jag kommer ta till mig lite extra.
