---
---
Redovisning kmom03
=========================

I detta kursmoment arbetade vi mycket med ett vertikalt grid och ett horisontellt grid. Jag tyckte om att få se hur de olika avstånden ställde sig, och att man enklare kunde se hur de olika webbsidedelarna såg ut i förhållande till varandra.

Jag använde båda gridsen så mycket som jag kunde, men det grid som jag använde mest var nog det vertikala gridet. Att få se hur mycket plats det är mellan ex. huvuddelen och de sidebars som fanns är väldigt nödvändigt för att kunna "skilja" på de viktiga delarna och se till att de inte flyter samman, samt att se att ex. footern blir upplagd på ett snyggt sätt. Självklart använde jag även det horisontella grid som fanns, men jag märkte att det mer blev att jag dubbelkollade så saker "lined up" m.h.a det horisontella griddet för att sedan återgå till det vertikala för vidare arbete.

Jag tyckte även om att arbeta med desinax-mixinen med att exempelvis "pusha" och styra placeringen med hjälp av relativa hjälpmedel och bråk, då det införde en viss logisk behandling utav elementen som jag uppskattade. Det förenklade det för mig, och är någonting jag kommer försöka luta mig mot flera gånger framöver.

Typsnittet jag valt är ett enkelt serif-typsnitt jag använder både i mina headers, men även i min body-text. Jag har valt det då jag tycker att Serif-typsnitt ger en viss helhet och fyllnad till en hemsida med mycket text och lite bilder, vilket min hemsida just nu är. Jag tycker inte om sans-serif-typsnitt alls själv då jag tycker de ser lite torra och "enkla" ut, så säkert så har mitt val även fläckats lite av den anledningen också.

Jag har inte arbetat med gridbaserade upplägg tidigare, men jag har endast haft det lite som ögonmått. Självklart vill man ha ett visst flöde och upplägg på en hemsida, men jag har inte arbetat med att "fysiskt" lägga in ett grid för att sedan arbeta och utgå ifrån det.

Fortfarande så känner jag mig bekväm med att arbeta med LESS-moduler på hemsidan, och jag tycker om att ytterligare kunna dela upp min CSS-kod på ett sätt man inte kan göra med bara kommentarer och linebreaks. Jag tycker om att kunna dynamiskt bygga sin CSS-kod med moduler man inkluderar, likt PHP-kod på en hemsida. Jag återanvände några moduler från kmom02, men jag återanvände främst CSS-koden och några upplägg från det tidigare kursmomentet. Vi började med att kopiera över lite kod från tidigare kursmoment, så på det sättet har det återanvänts kod. Detta eftersom att jag ville få frihet att leka runt och testa olika upplägg under kursmoment 3, utan att påverka mitt tidigare arbete.

Jag själv är väldigt nöjd med responsiviteten som implementerats på denna hemsida, och då är det mest kring de objekten som från början är från sidan. Jag har bland annat lagt till att de olika "blocksen" särskiljer sig över respektive under main-delen på hemsidan, och även hur hemsidan spänner upp sig när skärmen blir mindre och mindre. Jag tycker nog att (med Mikaels hjälp..) denna hemsidas responsivitet blivit den bästa responsiviteten jag lyckats med hittils.

Min TIL för detta kursmoment lutar mest åt att arbeta med desinax-pluginen när man arbetar med de olika förhållanden, och att "pusha" objekt åt sidorna för att skapa mellanrum och en viss luftighet i hemsidan. Jag tyckte om att arbeta på detta sätt mer än med px-marginaler, då det känns mer förändringsbart att köra med förhållande-delar för att sedan bara ändra en variabel (ex. bredden på main) och allting justeras precis som det ska därefter.
