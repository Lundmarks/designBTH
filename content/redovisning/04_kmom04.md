---
---
Redovisning kmom04
=========================

Jag tyckte om taktskillnaden i detta kursmoment, skilt ifrån hur den varit innan. Det är en rolig change of pace att istället för att aktivt programmera i de senaste kursmomenten till att istället reflektera, tänka och undersöka samt få ner det på papper. Personligen tycker jag även om färglära, och jag tycker det är mycket intressant att få läsa på om och undersöka varför vissa färger används mer än andra, och vilka färger som väcker specifika känslor och upplevelser hos iakttagaren.

Uppgiften med de teman vi gjorde var en rolig uppgift, som jag personligen tyckte passade bra efter att precis ha läst på och skrivit en rapport om just färglära, samtidigt som man fått en känsla kring vilka färger man själv uppfattar inom ett visst tema, samtidigt som man kanske ville testa att implementera ett färgschema själv.

De tre färgteman jag valt har jag valt dels utifrån texten vi precis skrivit, men även kring de färger jag själv tycker om och passar in.

Med start i mitt default-satta tema, "dark", så har jag valt att implementera ett gråskale-tema med olika nyanser av grått som starkt kontrasteras med vit text. Jag har valt denna stil för att ge en dunkel känsla till hela sidan, för att få den där mörka känslan som inte bryts av av någonting annat än innehållet samt titlarna. Jag har valt en font-familj med seriffer till både titlarna och brödtexten, för att behålla ett nästan lite gammaldags-utseende och för att jag helt enkelt tycker om det seriff-bestyckade typsnittet. Jag tycker även att det livar upp sidan lite, och fyller ut textrutorna på ett snyggt sätt.

För att toucha upp sidan och ge den en liten twist, har jag gjort även alla bilder gråskaliga. Jag tyckte det såg alltför konstigt ut med färgklickar i form av bilder, så jag har lagt ett filter över samtliga img-objekt.

Om vi nu går vidare till det temat man kan göra mest med, det minimaliska temat. Jag har valt en mörk och blå nyans på detta tema, med samma vita text vi har sett innan. Jag har valt den blåa nyansen med anledning utav att jag ville ha en mörk och dunkel design under denna titel fast ändå inte få den mörka känslan man kan få av mitt mörka tema. Den mörka bakgrundsbilden täcker upp så mycket som möjligt (inklusive både hela headern tillsammans med footern), medans endast huvudrutan är kontrasterad med en liknande nyans av blå, för att särskilja den på ett enkelt sätt men ändå försöka ha kvar den enkla stilen som finns.


Jag har faktiskt valt att ta bort samtliga bilder på denna hemsida (inklusive dess bildtexter), för att minska ner allt onödigt utrymme som tas upp av stora bilder på hemsidan. Jag ville hålla det enkelt, men mindre hemsidor och mindre intryck för att främja den "minimalistiska" känslan man kan få av hemsidan.

I detta tema har jag valt att använda ett seriff-typsnitt till titlarna på hemsidan, men en text utan seriffer till brödtexten. Från början hade jag serriff-fritt typsnitt från första början, men ångrade mig rätt fort när jag öppnade upp hemsidan framför mig då det kändes som att den helt saknade karaktär och känsla. Med hjälp av titlarna, så får man ändå en touch av lekfullhet som kan vara tunn när bilder och svaga kontrast tagits bort från den ursprungliga designen.

Sist men inte minst så har vi det temat som gick under titeln "colorful", eller det färgglada temat. Grundtanken med detta tema (förutom att det ska vara väldigt färgglatt) var att jag ville försöka få ett något sammanhängande tema, även fast det till synes ser ut som helt slumpmässigt valda färger. Jag har försökt hålla mig till pastellfärger, då de har en förmåga att se väldigt bra ut tillsammans. Jag trodde att detta tema skulle se väldigt skrikigt ut, men jag måste ändå påstå att jag tycker om hur det blev mycket mer än vad jag trodde.

Slutresultatet blev nästan leksake-stuk, med färgerna gul, blå, röd och grön. Jag har valt just röd som header- och footer-färg då jag tycker den står ut något mer än grön/gul/blåa nyanserna jag valt, och därmed får en sorts inramning av hemsidan. Förövrigt har jag valt att behålla typsnittet svart, då jag tycker att färgerna på sidan lutar mer åt det ljusa hållet (speciellt den blåa nyans som fyller upp main), och med risk för dålig kontrast så håller jag mig till svart text.

Texten har seriffer på titlar, men saknar seriffer i brödtext. Anledningen till detta är att jag vill låta färgerna göra hemsidan till en utfylld och spännande hemsida, medans jag håller den större delen av texten enkel för att minimera "tårta-på-tårta"-känslan.

De teman jag gjort faller in under varsin stil på designen, och de teman är:

<ul>
<li>Mitt minimalistiska tema har främst nyanser av blått med en accentfärg som man skulle kunna säga är vit, och faller därför under kategorin analogt färgschema.</li>
<li>Mitt färgglada tema är ett tema där jag valt flera färger ifrån färgcirkeln som inte riktigt är gradienter med varandra (mer än gul och röd, som kanske kan anses vara lite nära varandra..). Jag skulle därför sätta denna design under kategorin triadiskt färgschema, då det är ett färgschema som i grunden tar ifrån tre (nästan fyra) delar utav färgcirkeln.</li>
<li>Sist av de tre teman har vi mitt svartvita, mörka tema. Det är ett tema som tydligt går under den monokromatiska färgschema-vägen, med endast den starkt vita texten som bryter av de olika nyanser av svart och grå jag valt.</li>
</ul>

Min kodstruktur är upplagd genom att jag helt enkelt kopierat mina bas-less-filer (ex. kmom03.less), för att sedan utifrån detta ändra främst i denna filen med hjälp av variabler för att påverka färgerna, men även skapa kopior av de layout-filer som finns för att skilja på de olika layouter som används när det kommer till exempelvis borders och färger i vissa detaljer på hemsidan. Mer än detta så använder jag de less-filer som tidigare använts, så jag har inte byggt upp ett helt spindelnät av nya filer för detta kursmoment. Skönt.

Min TIL för detta kursmoment är vad de olika färgscheman kallades, och dess klassificeringar. Jag har tidigare läst på om färglära lite löst, men jag har inte läst på om de olika klassificeringarna och varför de delas upp som de gjorts. Det tyckte jag var intressant och kul!
