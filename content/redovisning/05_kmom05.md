---
---
Redovisning kmom05
=========================

Undersökningen av laddningstiderna var intressant tyckte jag, och det var kul att få lära sig om baksidan av hemsidorna man använder ofta, kanske till och med dagligen.

Det var kul att få tänka på något mer än bara hur webbsidorna ser ut, utan istället tänka sig vad som formar hemsidornas baksida och vad som får en hemsida att ladda snabbare än en annan hemsida. Jag kan tänka mig att detta verktyg är extremt nödvändigt om man jobbar på att snabba upp ens hemsida, eller förbättra sin hemsida man redan är nöjd över. PageSpeed är ett ypperligt exempel på att "Det finns alltid någonting att förbättra".

Cimage tycker jag en bra hjälpreda till bildimplementationen, så fort man fick det att fungera. Det tog en kortis att få igång och innan var jag lite förvirrad, men efteråt så fungerade det mycket bra enligt mig. Jag tycker speciellt om implementationen att kunna croppa bilder on-demand, och därmed slippa ha 40 olika versioner av samma bild för olika tillfällen.

Att använda @desinax/figure är någonting jag inte satte mig in i så mycket, mer än den responsiva delen som implementerades i uppgiften. När jag använde det fungerade det bra, och jag kan tänka mig att om man använder fler bilder och vill få det att se snyggt ut så kan man få det riktigt snyggt, riktigt enkelt med hjälp av denna desinax-plugin.

Vanligtvis brukar jag använda enklare tools såsom Paint, Gimp och Photos-applikationen på Windows för att croppa bilder. Det går snabbt och enkelt, men har alltid varit omständigt när man senare måste använda alla dessa filer och spara de på något enkelt och bra sätt.

Min allmänna uppfattning kring bilder på webben är att hålla det enkelt, med så få stora bilder som möjligt för att förhindra rullgardins-effekten när man går in på en hemsida. Exempel på att kringgå detta är att ladda in bilder med lägre kvalitet först för att sedan "byta ut" dessa bilder mot mer högupplösta efter att de har laddats in. Jag har tidigare inte hanterats med hemsidor tillsammans med stora bilder än, så jag har dock inte implementerat metoder som det för att kunna ladda in stora bilder än.

Bildbehandling är i mina ögon en väldigt stor del i webbprogrammering, för att få en känsla och ett flöde på en webbsida man inte bara kan komma åt genom att programmera i HTML. Att kunna använda bra bilder på ett effektivt sätt är en viktig del i webbprogrammering, för att diversifiera och kunna sammanföra html-koden tillsammans med tilltalande design.

Min TIL för detta kursmoment måste vara att använda Cimage för att kunna hantera samma mediaobjekt på olika sätt, applicera filter samt croppa och förstora/förminska. Det var en ögonöppnade för mig, och var mycket enklare än vad jag trodde.
