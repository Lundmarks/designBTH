---
---
Redovisning kmom06
=========================

Jag har under min gymnasietid studerat med inriktningen design och produktutveckling, och har även tidigare studerat en kurs kring webbdesign. Därför känner jag mig rätt bekväm när jag diskuterar dels affordans och designer på hemsidor, men även att tänka i banorna med exempelvis designelement samt principer. Jag tycker det är kul att tänka på fler sätt än "detta ser bra ut", och tror samtidigt att detta är en bra sak att få in i ryggmärgen när man designar hemsidor för att förenkla det för sig själv senare i utvecklisskedet.

Jag tycker att jag lyfte fram allting jag ville lyfta fram i artikeln, men jag tyckte det var extra intressant att se hur de två klädeshemsidorna jag gick igenom hade liknande idéer kring hemsidan, och var båda väldigt banbrytande och extrema i vissa fall. Jag tyckte det var lite kul att se och reflektera över.

Jag kommer att ta med flera punkter vidare, inte minst alla de element jag läst på om medans detta kursmoment har genomförts. Jag tyckte det var kul att leta reda på de tre hemsidor jag reflekterade över, och det var kul att undersöka dessa hemsidor med ett par glasögon jag inte tidigare använt.

Jag tyckte det var rätt svårt att arbeta kring att utveckla teman utifrån de två synsätt vi hade (designelement och designprinciper). Det var mest för att jag kände mig lite förhindrad av den plattform vi använde, vår redovisningssida.

Med det så menar jag att jag tyckte det var svårt att utveckla en hemsida med bas utifrån ex. former, då det inte finns så supermycket man kan göra med den utgångspunkten. Man kan, som nämnt i uppgiften, gjort en extrasida som var ägnad till att just tilltala denna punkt men jag tycker fortfarande att det skulle bli väldigt invecklat och lite svårt att göra så med det upplägget som implementerats djupt i hemsidan. Jag är fortfarande nöjd med mitt resultat.

Jag skulle anse att “the final touch” finns kring de små detaljerna som kanske inte alla märker. Det handlar om laddningstider, när du hovrar över länkar eller kanske hur footern reagerar när du scrollar ner tills den syns. Mindre animationer, kanske någon offset på hur bilderna placeras eller fina knappt synliga gradienter som är utsatta på någon extra lång hemsida.

“The final touch” är de förändringar som man själv vill göra, och kanske längre tänka på att man gör den för webbplats-besökarens skull men istället för sin egna skull. Att slipa ner kanterna och få hemsidan ha smådetaljer endast den mest intresserade märker, ger en annan sorts nivå på hemsidan och skiljer den ifrån andra hemsidor.

Detta kursmoment har jag lärt mig mycket om hur designelementen fungerar tillsammans, för att i det stora hela bygga upp en bra designprincip. Att kunna para ihop dessa på ett bra sätt är någonting jag tyckte var intressant, och tänkte lite extra på.
