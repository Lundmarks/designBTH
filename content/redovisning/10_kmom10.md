---
---
Redovisning kmom10
=========================

Nu har det då kommit till det sista och slutgiltiga kursmomentet / projektet, kursmoment 10.

Kursmomentet började med att en analys på en företagsgrupps olika hemsidor, jämföra dess likheter/skillnader och sedan avslutande diskutera dessa. Dessa har sammanfattas i rapporten [(Som kan hittas här!)](http://www.student.bth.se/~ollu19/dbwebb-kurser/design/me/redovisa/htdocs/rapport/webbplatsdesign).

# 1 - Sök Under och Webbplatsdesignsanalysen

Rapporten är skriven som en sammanfattning till företaget Sök Under, och behandlar i mitt fall olika bilförsäljare, samt dess hemsidor som de använder. Vissa ser deras hemsida som ett showroom, medans andra använder den som ännu ett försäljningsmedel.

Min grundtanke med denna rapport var att just behandla skillnaderna mellan ett märke som exempelvis antagligen skulle se sin hemsida mer som ett showroom än som ett försäljningsverktyg, och ställa dessa i kontrast emot hemsidor som siktar på volymförsäljning mer än det tidigarenämnda. Jämföra likheter, skillnader, och se ifall den ena hemsidan tar ideer från den andra exempelvis. Se om det finns någon röd tråd som är gemensam emellan de olika hemsidorna, samt även ifall det är några markanta skillnader emellan hemsidorna.

Idén till bilhandlare kom ifrån tankarna om vilka hemsidor som jag trodde skulle vara kul att diskutera skillnaderna emellan, samtidigt som det skulle vara logiskt till varför vissa designval och idéer finns med över alla webbsidor samt varför kanske vissa val har gjorts på en hemsida men inte en annan. Jag har även valt bilhandlare för att jag finner intresse i ämnet, och tycker att det är en så gammal branch att vissa tankar och val som gjorts är val som noga genomtänkts, beprövats och visats vara de mest "effektiva" för respektive hemsidas ändamål.

Jag är rätt nöjd med resultatet som jag framställt, och hoppas att jag reflekterade över de viktigaste delarna tillräckligt för att det skulle vara tydligt med min tankegång.

# 2 - Webbplatsuppdraget

Sedan så följde den större delen av det sista kursmomentet/projektet, och det var uppdrag Webbplats och Tema. Under detta kursmoment så framställdes det en CV-liknande hemsida för utvecklaren och egenföretagaren Bew Gorp, som eftertraktade en hemsida för att främja sitt "brand" och sig själv.

Bew ville ha en hemsida som gynnar sitt jobbsökande, som han enkelt kan visa framtida möjliga arbetsgivare och samtidigt ville ha en egen liten blogg att lägga in egna tankar, artiklar och reflektioner att dela med sig av. Sättet jag tolkat hans idéer är på just detta sättet, där varje val jag gjort är för att just främja Bews egna image, men samtidigt försöka sälja in Bews egna erfarenheter och kunskaper på ett rättvist men bra sätt. Detta för att andra företag ska kunna bilda sig en tanke om hur Bew är som person, vad Bew har för kvalifikationer och vad för typ av jobb som Bew skulle passa in som. Det lämnar samtidigt öppenheter framöver att ändra information, lägga till eller justera olika aspekter på sitt CV utan att behöva skicka ut ett nytt CV till samtliga kontaktpersoner som finns i ens nät.

Samtidigt så finns det möjligheten att lägga in egna kommentarer, eller "blogginlägg" som det mer kan liknas vid. Detta för att få ta ett steg närmre Bew, se lite mer konkret vad Bew har för intressen och vad han funderar på. Man kan även få möjligheten att kanske fånga Bew när han diskuterar någonting som rör sig lite utanför vad ett CV vanligtvis reflekterar över, och därmed bilda sig en roligare, lättare, mer intressant och i allmänhet bättre bild av Bew som arbetsgivare än vad man kanske vanligtvis skulle gjorts.

Resultatet blev en hemsida för Bew Gorp, som kan besökas [(på den här länken)](http://www.student.bth.se/~ollu19/dbwebb-kurser/design/me/proj/htdocs/).

De valen jag gjort är att dels hålla hemsidan så enkel som möjligt, där det är tydligt vart man kan klicka sig fram och försökt hålla de olika undersidorna till ett minimum för att inte uttråka personen som besöker hemsidan. Färgpaletten är vald med personlighet i tanken, med en mörk basfärg som kontrasteras med den ljusvita texten. Det mörka temat är gjort med tanken att det ska vara en lite personligare, en lite mer "mysig" hemsida och inge en känsla av säkerhet samt pålitlighet, någonting som jag anser att en vit hemsida med svart text inte återberättar lika bra. Jag ville undgå från "CV-känslan" så mycket som möjligt under designprocessen, genom att bland annat använda lite mer avslappnat språk i hemsidans brödtexter och även genom färgschemat för att dra ner på varvtalet så gott som möjligt.

Hela hemsidan ringas sedan in i en roströd nyans på header och footer, som fyller mestadels två funktioner. Delvis för att få lite färg i hemsidan, så att den inte blir ett hav av blåa nyanser utan istället får lite mer livlighet och nästan lekfullhet inpräntat. Den fyller även funktionen med att visa tydligt vart de olika informationsfälten skiljer sig, det vill säga vart headerknapparna befinner sig till skillnad emot brödtexten på mitten av hemsidan, men även vart footer-informationen finner sig. Den finns där för att tydligt avskilja vilken information som stannar på hemsidan emellan de olika undersidorna, och vilken information man kanske borde fokusera mer på vid ett "sidbyte".

Jag är, även här, i allmänheten väldigt nöjd över detta moment. Hemsidans färgschema är nog det jag är mest nöjdast över, som jag tycker blev väldigt stilrent och snällt att kolla på samtidigt som det ingav en viss typ av självsäkerhet och känsla. Jag tyckte inte att den kändes skrikig med hänsyn till det nedtonade färgvalet, samtidigt som den står ut (på ett bra sätt) gentemot det som kunder varit en svart och vit hemsida.

# 3 - Sammanfattning

Detta kursmoment har varit ett roligt kursmoment, som till en början såg ut att vara mycket större än vad det faktiskt var. Det gick mycket bättre när man väl satt igång och planerat upp ens projekt, men innan dess var det mycket text att sätta sig in i vilket gjorde det hela lite tungstartat enligt mig. Det var dock kul och kändes bra att arbeta med moment som vi tidigare under kursen hanterat tydligt, och att det inte kändes som det tillfördes supertunga moment under det sista projektet. Mycket information och tankar kunde man relatera till tidigare kursmoment, och det handlade mycket om att i dessa fall då implementera och förändra så det passade slutmålet i detta kursmoment.

Den delen under projektet jag hade svårast med måste varit att utveckla hemsidan till Bew. Att först bilda sig en bild om vad Bew ville ha för slutmål för att sedan arbeta emot det målet, blev lätt väldigt molnigt och det hände ett par gånger för mig att jag var tvungen att stanna upp för att se till att jag verkligen är påväg mot min sluttanke och inte bara fastnade i samma loop av tankar. Det var samtidigt kul att få ett lite mer tvådelat projekt, där man får med både en diskussionspunkt i form av rapporten, men även få med lite programmering och färgsättning genom hemsideuppdraget.

Även kursen i sin helhet har jag ingenting negativt att säga om. Det är kul att komma ifrån det klassiska knacka-kod-tankesättet och istället reflektera och diskutera andra viktiga delar i webbutveckling: design, färgspråk och de "mjuka delarna". Jag tyckte materialet var tillräckligt när det kom till ex. färglära, jag hade inga problem att förstå de punkter som diskuterades och var jag kunde finna mer information ifall det behövdes. Jag tyckte den bröt av bra emot de andra kurserna, och det kändes som att den inte svängde av för mycket så det blev svårt att dra paraleller emellan andra kurser och tankar man har, vilket kan vara lätt ibland med designinriktade diskussioner och punkter.

Jag skulle kunna tänka mig att rekommendera denna kurs till bekanta som vill studera design, och tyckte att den dels tillförde mycket ny information som är bra att kunna samtidigt som den behöll sig på en lättsam och intressant nivå så att man inte satt och konstant läste in fakta och artiklar.

Kursen får en totalsumma på 8/10 från mig, då det egentligen inte var någonting speciellt som jag reflekterade på under kursens gång. 
